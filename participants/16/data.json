{
  "name": "Atel'je van Putten",
  "author": "Jacqueline van Putten",
  "website": "jacquelinevanputten.nl",
  "text": "Jacqueline van Putten, beeldend kunstenaar en galeriste. Haar atelier ligt binnen de poorten van Abdij Rolduc in Kerkrade. Op deze bijzondere plek boetseert ze, geeft ze wekelijks met veel plezier boetseercursussen en bestiert ze galerie Kunstlokaal. Haar expertise ligt bij model- en portretboetseren, organisch met gevoel. Bij gelegenheid laat ze de anatomie los en dan ontstaat een opmerkelijke tegenstelling in haar werk, met robuuste, stoere objecten als eindresultaat. Het mooie aan werken met klei is het oergevoel dat ermee gepaard gaat. Nat, koud, koppig en kneedbaar. Naast het boetseren omringt Jacqueline zich graag met gelijkgestemden en zoekt ze regelmatig de verbinding in kunstzinnige projecten en mooie samenwerkingen.",
  "image0": "0.jpeg",
  "image1": "1.jpg",
  "image2": "2.jpeg"
}