{
  "name": "Ronald van Laar",
  "author": "Ronald van Laar",
  "website": "ronaldvanlaar.nl",
  "text": "Ronald van Laar (1958) is een beeldhouwer, die zich na zijn academietijd toegelegd \nheeft op het werken in brons: enerzijds reliëfs, meestal in de vorm van \nmeerdere panelen, die in een stalen frame samengebracht worden en anderzijds \nvrijstaande sculpturen. Tegenwoordig woont en werkt hij in Cadier en Keer. \nVan Laars werk kenmerkt zich door een heel eigen stilering. \nNergens wordt zijn werk abstract, daarvoor dringt de figuratie zich te krachtig op. \nIn de loop van de tijd heeft hij zich een unieke en herkenbare vormentaal eigen \ngemaakt om de figuur te verbeelden, met daarin vaak als leidmotief een aantal \nsteeds weer terugkerende elementen. En dat geldt voor zowel de vorm als de inhoud.  \nMet uiteenlopende inspiratiebronnen als de muziek, de klassieke mythologie, \nde primitieve kunst én de klassieke kunstenaars van de eerste helft van de \ntwintigste eeuw in hun nieuwe benadering van de geometrische vorm, \nkomt Ronald van Laar tot een heel eigenzinnige en actuele zienswijze op beeldhouwkunst.\n",
  "image0": "0.jpg",
  "image1": "1.jpg",
  "image2": "2.jpg"
}