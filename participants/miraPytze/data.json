{
  "name": "Mira Pytze",
  "author": "Mira Pytze",
  "website": "mirapytze.com",
  "website2": "mirapytze.net",
  "text": "Via de fotografie ontdekte Irma van der Ploeg enkele jaren geleden de kunst van dessin-ontwerp, waarmee zij onder de naam Mira Pytze o.a. zijden sjaals met bijzondere prints maakt. Met oog voor het bijzondere in het alledaagse (een roestige scheepswand, een bloem, of een lichtreflectie in glas) werkt zij haar fotografische materiaal om tot unieke dessins. Ook structuren en vormen in het werk van kunstenaars uit andere disciplines kunnen hierbij als bron dienen. Zo zijn bijzondere dessins ontwikkeld uit detail opnames van schilder- en glaskunst, en keramiek, die als zijden sjaals tijdens Kunstweekend Cartils getoond zullen worden. \n",
  "image0": "0.jpg",
  "image1": "2.jpg",
  "image2": "1.jpg"
}