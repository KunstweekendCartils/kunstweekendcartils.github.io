{
  "name": "Maria Verstappen schilderijen",
  "author": "Maria Verstappen",
  "website": "mariaverstappen.nl",
  "text": "Op jonge leeftijd kwam Maria Verstappen (1960) in aanraking met verf en kleur in het schildersbedrijf van haar ouders. Daar hielp zij mee met het mengen en adviseren van verf en kleur. Vooral kleur bleek haar te intrigeren en inspireren. De kunst van Maria, (autodidact) zit vol beweging en intensiteit. Haar schilderijen geven haarzelf als ook de kijker een gevoel van vrijheid. Het is een ontzagwekkende kracht, zoekend naar een materiële vorm. Haar schilderijen zijn als een woeste zee en een stille lucht of een mysterieuze transformatie. Haar kleurcomposities domineren haar werk, de keuze van de materialen worden daarop afgestemd. Intuïtief bepaalt zij de abstracte vormentaal die een universele uitstraling heeft. Van natuurverschijnselen tot het heelal. De verbinding in haar werk is de zoektocht naar harmonie, eerst de kleur en dan weer de vorm. Deze relatie in haar werk tussen het moment van ontstaan, het wikken en wegen totdat er een balans ontstaat, omschrijft zij als in \"dialoog blijven met het schilderij\". Het werk is zo geabstraheerd dat je ze in alle posities kunt ophangen, daarom signeert ze haar schilderijen aan de achterzijde. Maria is internationaal gericht en exposeert o.a. in Zwitserland, Oostenrijk, Duitsland, België en Spanje.",
  "image0": "0.png",
  "image1": "1.jpg",
  "image2": "2.jpg"
}