{
  "name": "Frans Thevis Keramiek",
  "author": "Frans Thevis",
  "website": "fransthevis.nl",
  "text": "Aan het begin van deze eeuw kreeg Frans Thevis plotseling veel tijd vanwege regionale fusies van een aantal bedrijven waarna een reorganisatie noodzakelijk werd. Sport was toen zijn hobby en door zijn prestaties ook enige jaren lid van de nationale rolskiselectie (tweevoudig Europacup winnaar) geweest. Door toedoen van zijn vrouw kwam daar nog een hobby bij en werd hij lid van een keramiekgroepje (Stichting Kreatief) in zijn dorp (tegenwoordig hier docent). Snel enthousiast geworden ging Frans naar de kunstacademie van Maasmechelen om daar 8 jaren de keramiekopleiding te volgen. Bij het afstuderen werd het werk van Frans door de jury bekroond en een keramische sculptuur aangekocht door de gemeente Maasmechelen. Vervolgens werd ook nog een beeldhouw opleiding(5 jaar) aan de kunstacademie van Genk gevolgd. Frans is lid van de Limburgse keramiek kring. In 2021 won Frans de publieksprijs van de keramiekmarkt in Raeren(B). Het alfabet en leestekens, maar ook afgeleide vormen en assemblages hiervan waren/zijn de achterliggende gedachte van het werk van Frans Thevis. De werkstukken zijn meestal niet narratief en hoeven in die zin dan ook geen boodschap of diepere betekenis uit te dragen. De organische vormen die stoer en robuust ogen en ondanks de transparantheid, de applicaties en de ruwe huid(sinterengobe) van sommige varianten samen met de meestal monochrome afwerking geven het werk toch een bepaalde “naaktheid”. De diverse torso’s worden op dezelfde manier afgewerkt als het “alfabet”.",
  "image0": "0.jpg",
  "image1": "1.jpg",
  "image2": "2.jpg"
}