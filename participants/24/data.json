{
  "name": "Atelier Felix Wijns Beeldend Kunstenaar",
  "author": "Felix Wijns",
  "website": "felixwijns.com",
  "text": "In mijn geboorteplaats Maastricht volgde ik mijn studie aan de Academie voor Beeldende Kunsten, waar ik in 1982 afstudeerde. Sindsdien ben ik actief als kunstschilder en glazenier. Het schilderen evenals het maken en restaureren van glas in loodramen voor kerken en particulieren. Naast het schilderen van landschappen ben ik sinds een aantal jaren  bezig met glasfusing. Een techniek waarbij verschillende lagen glas onder hoge temperaturen op en in elkaar versmolten worden tot één geheel.  Door gebruik te maken van floatglas, blank glas, kan ik als schilder met verschillende kleuren glaspoeders er  zelf kleurnuances en structuren op aanbrengen. Hierdoor ontstaat er telkens weer een uniek kunstwerk met een eigen uitstraling. Naast verschillende glasobjecten, zoals “Zonneschijven”, voor binnen en buiten breng ik ook voorstellingen uit eeuwenoude  culturen, zoals Egypte en de Vikingen,  tot leven. Ik laat ze het “levenslicht” weer zien door ze in glas  uit te beelden.  Deze worden al in verschillende galeries tentoongesteld, maar ook in opdracht gemaakt.",
  "image0": "0.jpg",
  "image1": "1.jpg",
  "image2": "2.jpg"
}