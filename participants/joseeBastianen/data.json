{
  "name": "Studio Bastiaenen",
  "author": "Josée Bastiaenen",
  "website": "studiobastiaenen.nl",
  "text": "Josée is al geruime tijd actief als beeldend kunstenaar. Ze vormde haar kunstzinnige basis met werken in ( edel) metaal een steen. Door haar contacten met de Heusdense glaskunstenares Felicitas Engels-Neuhold is zij geboeid geraakt door het transparante glas en de beeldtaal die dat geeft aan ruimte en licht.\nDe technische en artistieke toerusting voor het ‘beeldend glas’ ontleent Josée aan diverse scholingstrajecten waaronder de glasopleiding aan het Instituut Kunst en Ambacht ( IKA)  te Mechelen/België en de praktijkopleiding  ‘beeldhouwen in glas’ in de studio van Felicitas Engels-Neuhold.\nJosée is in 1948 geboren in Amsterdam alwaar zij, na haar gymnasium-opleiding, sociologie studeerde aan de Universiteit van Amsterdam. Ze combineerde haar activiteiten als beeldend kunstenaar tot voor kort met haar werk in de gezondheidszorg laatstelijk als directeur van een Instituut voor Onderzoek en Ontwikkeling van de Maatschappelijke Gezondheidszorg.\n",
  "image0": "0.jpg",
  "image1": "1.jpg",
  "image2": "2.jpg"
}