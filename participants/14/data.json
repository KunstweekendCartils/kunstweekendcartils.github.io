{
  "name": "John Penning Sculpturen",
  "author": "John Penning",
  "website": "jpsculpturen.com",
  "text": "Mag ik mij even voorstellen: mijn naam is John Penning, geboren en getogen in Heerlen in het jaar 1961 en sinds 1994 woonachtig in het huidige Beekdaelen, in Oirsbeek. Mijn interesse voor het maken voor kunst is ontstaan in 2014, door eigenlijk gewoon stukken metaal met elkaar te verbinden, bezig zijn met metaal en vooral afval ijzer en RVS, smeltijzer en die om te zetten naar een kunstwerk. Door het afstruinen van sloperijen ontdekte ik al snel dat ik dingen zag in stukken metaal en wat ik ervan zou kunnen maken. Als autodidact zonder enige opleiding in deze wereld, mag ik stellen dat ik heel veelzijdig ben. Tegenwoordig ben ik ook bezig met keramiek en ook de combi met metaal tot een geheel om te zetten naar een leuke creatie, vooral dieren vind ik een uitdaging. Ik volg daar wel een cursus voor, lekker bezig zijn op de academie in Landgraaf. Ik werk heel graag met meerpalen die een mooie robuuste vorm en uitstraling hebben en tevens een stevige fundering geven aan een zwaar metalen object. Maar cortenstalen zuilen geven ook een mooi contrast en die maak ik zelf. Door hedendaagse technieken zoals laseren is er natuurlijk zeer veel mogelijk om bepaalde ontwerpen om te zetten naar een fantastisch geheel.",
  "image0": "0.jpg",
  "image1": "1.jpg",
  "image2": "2.jpg"
}