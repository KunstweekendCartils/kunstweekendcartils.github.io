{
  "name": "Avlook",
  "author": "Annie Veldkamp",
  "website": "avlook.nl",
  "text": "Annie Veldkamp woont en werkt in Sint-Oedenrode. Sinds 2000 heeft ze haar eigen atelier ‘AV look’. In 2011 heeft deze self-made artist de kunstacademie Filarski afgerond.\nSinds 2005 werkt Annie Veldkamp dagelijks intensief met vilt. Werken met dit natuurproduct is voor haar rustgevend en ze kan hierin haar gedachten kwijt. “Het is voor mij een vorm van mediteren”, zegt ze hierover. Haar vilten kunstwerken kenmerken zich doordat het dikwijls grote objecten zijn met een driedimensionale uitstraling. Warm, origineel en natuurlijk. Vernieuwend is het gebruik van zeefdruktechniek op het vilt. Haar thema is ‘natuurlijk mooi’. En dat is het:\nNatuurlijk Mooi. Mooi natuurlijk.\nKunst waar je stil van wordt. Wol, zeep, water en wrijving. Dat is vilt. Ouderwets handwerk met een nieuwerwetse uitstraling. Van piepkleine wollen schapenharen tot immens grote wandobjecten. In talloze kleuren en verschillende dessins en technieken. Kunstig modern vakwerk met akoestische resultaten. Want ja, dat is ook vilt: warm en geluidsabsorberend. Om stil van te worden.\n",
  "image0": "3.jpg",
  "image1": "1.jpeg",
  "image2": "4.jpeg"
}