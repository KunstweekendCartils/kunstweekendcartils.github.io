{
  "name": "Marco Käller",
  "author": "Marco Käller",
  "website": "kaller.nl",
  "text": "Kunstenaar Marco Käller woont en werkt in Makkum aan het IJsselmeer. Reeds als kind voelde hij op de rivier een grote vrijheid aan het roer van zijn kleine jol. Dat gevoel van onafhankelijkheid hoort voor hem nu nog steeds bij het varen en als kunstenaar laat hij dat gevoel in zijn werken spreken.\nDoor zijn passie voor het water ontmoette Käller de meest uiteenlopende mensen. Van hobbyschippers, wedstrijdzeilers, vissermannen, waddengidsen tot officieren van marine en koopvaardij. Zij delen allemaal dezelfde fascinatie: Turend naar die eindeloze watermassa, altijd een ander gezicht, nooit hetzelfde.\nDe thema’s van het water boeien de kunstenaar. Hij  houdt er van te ervaren, luisteren en lezen over het water en zijn mensen. In zijn omgeving Fryslân is veel water. Meren, zee én eilanden. Dat brengt wonderlijke verhalen over het zeilen op de meren, leven met de zee, wadlopen met laagwater, garnalen vangen op een kotter en het opvissen van stukken hout van scheepwrakken.\n",
  "image0": "0.jpg",
  "image1": "1.jpg",
  "image2": "2.jpg"
}